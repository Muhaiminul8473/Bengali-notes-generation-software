শাপলা চত্বরে বাসের ধাক্কায় নিহত ১
রাজধানীর মতিঝিলের শাপলা চত্বর এলাকায় আজ বৃহস্পতিবার সন্ধ্যায় যাত্রীবাহী বাসের ধাক্কায় রঞ্জন দেবনাথ (৩৯) নামের এক ব্যক্তি নিহত হয়েছেন।নিহত রঞ্জন দেবনাথের স্ত্রী বীণা বিশ্বাস ঢাকা মেডিকেল কলেজ হাসপাতালের স্টাফ নার্স। তিনি জানান, রঞ্জন দেবনাথ আফতাব গ্রুপে চাকরি করেন। 
অনুমতি না পেলেও সমাবেশ করবে বিএনপি
আগামী ৫ জানুয়ারি অনুমতি না পেলেও রাজধানীতে বিএনপি সমাবেশ করবে বলে জানিয়েছেন দলের যুগ্ম মহাসচিব রুহুল কবির রিজভী। আজ বৃহস্পতিবার সন্ধ্যায় জানতে চাইলে প্রথম আলোকে রিজভী জানান, ‘আমরা কর্মসূচি ঘোষণা করেছি, শান্তিপূর্ণভাবে এ কর্মসূচি পালন করব।’
ইসলামবাগে প্লাস্টিক কারখানায় আগুন
রাজধানীর পুরান ঢাকার ইসলামবাগে একটি প্লাস্টিক পণ্য তৈরির কারখানায় আগুন লেগেছে। আজ বৃহস্পতিবার রাত ৯টা ৫৫ মিনিটে বাগানবাড়ি এলাকায় এই অগ্নিকাণ্ডের ঘটনা ঘটে।ফায়ার সার্ভিসের নিয়ন্ত্রণকক্ষে দায়িত্বরত কর্মকর্তা ফরহাদুজ্জামান প্রথম আলোকে জানান, আগুন নেভাতে ফায়ার সার্ভিসের পাঁচটি ইউনিট কাজ করছে। তবে আগুন লাগার কারণ এখনো জানা যায়নি।
ফকিরাপুলে আবাসিক হোটেলে খুন
রাজধানীর ফকিরাপুলে আজ বৃহস্পতিবার সন্ধ্যা সাতটার দিকে একটি আবাসিক হোটেলে দুর্বৃত্তদের গুলিতে আবদুল হামিদ (৪৪) নামের এক ব্যক্তি খুন হয়েছেন। হামিদের বাড়ি চট্টগ্রাম জেলার সন্দ্বীপে।পুলিশ ও ঢাকা মেডিকেল কলেজ হাসপাতাল সূত্রে জানা যায়, আবদুল হামিদ সপ্তাহ খানেক আগে মতিঝিল থানাধীন ফকিরাপুল এলাকার হোটেল মতিঝিলের ২০১ নম্বর কক্ষ ভাড়া নেন।
গত বছর ৪৬৫৪ জন নারী নির্যাতনের শিকার
গত বছর মোট ৪ হাজার ৬৫৪ জন নারী বিভিন্নভাবে নির্যাতনের শিকার হয়েছেন। এর মধ্যে যৌতুকের জন্য নির্যাতনের শিকার হন ৪৩১ জন। যৌতুকের কারণে হত্যা করা হয় ২৩৬ জনকে। উত্ত্যক্তের শিকার হন ৪৬৫ জন। এঁদের মধ্যে আত্মহত্যা করেন ২১ জন। ফতোয়ার শিকার হয়েছেন ২৯ জন।
শনিবারের মধ্যে অবৈধ বিলবোর্ড সরাতে পুলিশের নির্দেশ
চট্টগ্রাম নগরে স্থাপিত অবৈধ সব বিলবোর্ড আগামী শনিবারের মধ্যে অপসারণ করতে বলা হয়েছে। অন্যথায় পরের দিন থেকে বিলবোর্ড স্থাপনকারী মালিকদের গ্রেপ্তার করে আইনি ব্যবস্থা নেওয়া হবে বলে মহানগর পুলিশের পাঠানো এক বিজ্ঞপ্তিতে জানানো হয়েছে।
নির্বাচন কমিশন ছাড়া কারও সঙ্গে সংলাপ নয়: নাসিম
আওয়ামী লীগের সভাপতিমণ্ডলীর সদস্য ও স্বাস্থ্যমন্ত্রী মোহাম্মদ নাসিম বিএনপির চেয়ারপারসন খালেদা জিয়ার সংলাপের আহ্বান প্রত্যাখ্যান করে বলেছেন, বিএনপির সঙ্গে সংলাপের প্রশ্নই ওঠে না। নির্বাচন কমিশন ছাড়া কারও সঙ্গে কোনো সংলাপ হবে না।আজ বৃহস্পতিবার বিকেলে রাজধানীর বঙ্গবন্ধু অ্যাভিনিউর ঢাকা মহানগর আওয়ামী লীগের কার্যালয়ে এক বর্ধিত সভায় প্রধান অতিথির বক্তব্যে নাসিম এ কথা বলেন।
জামালপুরে বিদ্যুৎস্পৃষ্ট হয়ে কলেজছাত্রীর মৃত্যু
জামালপুর সদর উপজেলার রশিদপুর ইউনিয়নের ওজানপাড়া গ্রামে আজ বৃহস্পতিবার বিকেলে বিদ্যুৎস্পৃষ্ট হয়ে সোনিয়া আক্তার (১৯) নামের এক তরুণীর মৃত্যু হয়েছে।সোনিয়া গ্রামের সাইদুর রহমানের মেয়ে। তিনি জামালপুরের ইসলামপুর কলেজের স্নাতক প্রথম বর্ষের ছাত্রী ছিলেন।
ঢাকা-চট্টগ্রাম ও ঢাকা-ময়মনসিংহ মহাসড়কের কাজ জুনে শেষ হবে
ঢাকা-চট্টগ্রাম ও ঢাকা-ময়মনসিংহ মহাসড়ক চার লেনে উন্নীত করার কাজ আগামী জুনের মধ্যেই শেষ হবে বলে জানিয়েছেন প্রধানমন্ত্রী শেখ হাসিনা। তিনি বলেন, অবকাঠামো নিয়ে কিছু সমস্যা আছে। সেগুলো সমাধানের চেষ্টা চলছে। রেল, সড়ক ও নৌপথকে সমান গুরুত্ব দিয়ে সারা দেশকে একটি নেটওয়ার্কের মধ্যে আনার উন্নয়ন পরিকল্পনা গ্রহণ করা হয়েছে।
চুরি হওয়া নবজাতক ফিরে গেল মায়ের কোলে
রাজশাহী মেডিকেল কলেজ হাসপাতাল থেকে গত সোমবার চুরি হওয়া শিশুটিকে মায়ের কোলে ফিরিয়ে দিয়েছে মহানগর পুলিশ। আজ বৃহস্পতিবার সন্ধ্যায় রাজশাহীর পবা উপজেলা থেকে উদ্ধার করা হয় ​শিশুটিকে। পরে সংবাদ সম্মেলনে করে মহানগর পুলিশের কমিশনার মোহাম্মদ শামসুদ্দিন শিশুটিকে তার বাবা-মায়ের হাতে তুলে দেন। সন্তানকে ফিরে পেয়ে মা রুবিনা খাতুন আনন্দে কেঁদে দেন। বাবার চোখেও ছিল খুশির অশ্রু।
সাতকানিয়ায় সন্ত্রাসীদের গুলিতে যুবলীগ কর্মী নিহত
চট্টগ্রামের সাতকানিয়া উপজেলার ফুলতলা বাজার এলাকায় আজ শুক্রবার রাতে সন্ত্রাসীদের গুলিতে মো. জামাল উদ্দিন (৩২) নামের এক ব্যক্তি নিহত হয়েছেন।জামাল উপজেলার এওচিয়া ইউনিয়নের শান্তিরটেক দক্ষিণ শরীফপাড়া এলাকার মীর আহমদ ওরফে বাঁশির ছেলে। তিনি এওচিয়া যুবলীগের কর্মী ছিলেন।
খাবারের খোঁজে লোকালয়ে অজগর
পুকুরের পানি কমে গেছে। এ সুযোগে মাছ শিকার করতে অজগরটি পুকুরে নামার চেষ্টা করছিল। এ সময় স্থানীয় শিশুরা এটি দেখে ফেলে। তারা বাঁশের লাঠি দিয়ে এর মাথায় আঘাত করে। এক পর্যায়ে প্রায় ১০ ফুট লম্বা অজগরটি ধরে ফেলে তারা।শুক্রবার দুপুরের মৌলভীবাজারের জুড়ী উপজেলার সদর জায়ফরনগর ইউনিয়নের পশ্চিম বেলাগাঁও গ্রামে অজগরটি ধরা পড়ে।
উজিরপুরে স্কুল শিক্ষককে কুপিয়ে হত্যা
বরিশালের উজিরপুর উপজেলা সদরের ডব্লিউ বি ইনস্টিটিউশনের (উজিরপুর মাধ্যমিক বিদ্যালয়) সহকারী শিক্ষক বিপুল কৃষ্ণ চক্রবর্তীকে (৫৮) কুপিয়ে হত্যা করেছে অজ্ঞাত দুবৃ‌র্ত্তরা। আজ শুক্রবার রাত পৌনে নয়টার দিকে এ ঘটনা ঘটে। এ সময় তিনি নিজ বাড়িতে ফিরছিলেন। তাঁর সঙ্গে থাকা দত্তক কন্যা কল্পনা রানীও দুবৃ‌র্ত্তদের হাতে গুরুতরভাবে জখম হন।
উদ্ধার হয়েছে ৫ জেলে, খোঁজ মেলেনি নৌকার
সেন্ট মার্টিন থেকে টেকনাফে ফেরার পথে পর্যটকবাহী জাহাজের ধাক্কায় ডুবে যাওয়া নৌকার মাঝিদের উদ্ধার করা হয়েছে। তবে নৌকাটি এখনো নিখোঁজ রয়েছে। আজ শুক্রবার বেলা সাড়ে তিনটার দিকে ওই নৌপথের (বাংলা চ্যানেলের) ২ নম্বর বয়া নামক এলাকায় এ দুর্ঘটনা ঘটে।উদ্ধারকারী সার্ভিস ট্রলারে থাকা জয়নাল আবেদিন ওরফে জুনু মাঝি জানান, পাঁচজন জেলেকে উদ্ধার করলেও নৌকাটি পাওয়া যায়নি।
মেয়র হানিফ উড়ালসড়কে মোটরসাইকেলের ধাক্কায় যুবক নিহত
রাজধানীর মেয়র হানিফ উড়ালসড়কে আজ শুক্রবার রাতে মোটরসাইকেলের ধাক্কায় আনোয়ার হোসেন (২২) নামের এক যুবক নিহত হয়েছেন। উড়ালসড়কের দক্ষিণ যাত্রাবাড়ী নামার পথে এ দুর্ঘটনা ঘটে।আনোয়ার হোসেনের বাসা রাজধানীর দক্ষিণখান থানার ফায়দাবাদ এলাকায়। একটি বেসরকারি প্রতিষ্ঠানে তিনি চাকরি করেন।
‘এই সরকারের প্রতি বিজেপির সমর্থন রয়েছে’
ভারতীয় জনতা পার্টির (বিজেপি) কেন্দ্রীয় নির্বাহী কমিটির সদস্য তথাগত রায় বলেছেন, বাংলাদেশের আওয়ামী লীগ সরকারের ওপর ভারতের বর্তমান বিজেপি সরকারের সম্পূর্ণ সমর্থন রয়েছে। এটা জলের মতো পরিষ্কার। তাই তিনি এ দেশের হিন্দু সম্প্রদায়কে এ সরকারকে পূর্ণ সমর্থন দেওয়ার আহ্বান জানান।
সোহাগের পরীক্ষা নেওয়ার আবেদন
নিষিদ্ধ সোহাগ গাজীর বোলিং অ্যাকশনের পরীক্ষা নিতে আইসিসির কাছে আবেদন জানিয়েছে বাংলাদেশ ক্রিকেট বোর্ড (বিসিবি)। এখন আইসিসির নির্ধারণ করে দেওয়া গবেষণাগারে পরীক্ষা দিতে হবে এ অফস্পিনারকে।বিসিবির ক্রিকেট পরিচালনা বিভাগের ম্যানেজার সাব্বির খান বললেন, ‘আমরা আবেদন করেছি। তবে কোন ল্যাবে পরীক্ষা হবে এখনো নির্ধারণ করেনি আইসিসি।’
পড়ার কক্ষকে গণরুমের প্রস্তাবে প্রক্টর ও প্রাধ্যক্ষকে আটকে তালা
পড়ার কক্ষকে গণরুম করার প্রস্তাবের প্রতিবাদে বাংলাদেশ কৃষি বিশ্ববিদ্যালয়ের প্রক্টর ও এক হল প্রাধ্যক্ষকে আটকে হলফটকে তালা দেন ছাত্রীরা। আজ শুক্রবার দুপুর সাড়ে ১২টার দিকে শেখ ফজিলাতুন্নেসা মুজিব হলে এ ঘটনা ঘটে।বিশ্ববিদ্যালয় সূত্র জানায়, ছাত্রী হলে আবাসনসংকট থাকায় চলতি বছর হলগুলোর বিভিন্ন কক্ষে আবাসনব্যবস্থা করতে চায় বিশ্ববিদ্যালয় প্রশাসন।
দরজা খুলে দেন সুমনা, খুন করেন নজরুল
‘বাল্যবন্ধু’ নজরুলের সঙ্গে অন্তরঙ্গ মুহূর্তের দৃশ্য প্রকাশ পাওয়ার ভয় এবং ‘স্বামী’ নবী হোসেনের কাছ থেকে ভরণপোষণ না পাওয়ার ক্ষোভ থেকেই নবীকে খুন করার পরিকল্পনা করেন সুমনা বেগম। গভীর রাতে সুমনা দরজা খুলে দিলে তাঁর প্রেমিক নজরুল দুই সহযোগীসহ ঘরে ঢোকেন এবং ঘুমন্ত নবীকে গলা কেটে হত্যা করেন।
কুষ্টিয়ায় সংঘর্ষে গুলিবিদ্ধ ৯
কুষ্টিয়ার কুমারখালীতে দুই পরিবারের লোকজনের কথা-কাটাকাটির জের ধরে শতাধিক ব্যক্তি সংঘর্ষে জড়িয়েছে। এ সময় পুলিশ পরিস্থিতি নিয়ন্ত্রণে আনতে ফাঁকা গুলি ছুড়লে নয়জন গুলিবিদ্ধ হয়। সংঘর্ষে আহত হয় ১১ জন।আজ শুক্রবার বিকেল চারটার দিকে কুমারখালীর চাঁদপুর ইউনিয়নের ধলনগর গ্রামে এ ঘটনা ঘটে।
স্যুয়ারেজের বিষাক্ত গ্যাসে দুই পরিচ্ছন্নতাকর্মীর মৃত্যু
রাজধানীর মুগদা মানিকনগর এলাকায় স্যুয়ারেজ লাইন (পয়োনিষ্কাশন নর্দমা) পরিষ্কার করতে গিয়ে বিষাক্ত গ্যাসে দুজন পরিচ্ছন্নতাকর্মীর মৃত্যু হয়েছে। গুরুতর অসুস্থ হয়েছেন আরও এক কর্মী।আজ শুক্রবার বেলা সাড়ে তিনটার দিকে মানিকনগর মডেল স্কুলের সামনে জিরানী খালসংলগ্ন স্যুয়ারেজ লাইনে এ দুর্ঘটনা ঘটে।
২০১৯ সালের নির্বাচন শেখ হাসিনার অধীনেই হবে: তোফায়েল
২০১৯ সালের নির্বাচন তত্ত্বাবধায়ক সরকার নয়, শেখ হাসিনার অধীনেই হবে। সেই নির্বাচনের আগে সংলাপ হতে পারে। কিন্তু এখন কোনো সংলাপ নয়, বলে মন্তব্য করেছেন বাণিজ্যমন্ত্রী তোফায়েল আহমেদ।আজ শুক্রবার বেলা একটার দিকে জাহাঙ্গীরনগর বিশ্ববিদ্যালয়ের রসায়ন বিভাগের চার দশক পূর্তিতে আয়োজিত অনুষ্ঠানে প্রধান অতিথির বক্তব্য দেন তোফায়েল আহমেদ।
৫ জানুয়ারি শান্তিপূর্ণ সমাবেশের অঙ্গীকার বিএনপির
৫ জানুয়ারি রাজধানীতে শান্তিপূর্ণ সমাবেশ করার অঙ্গীকার ব্যক্ত করে এর অনুমতি দেওয়ার আহ্বান জানিয়েছে বিএনপি। আজ শুক্রবার বিকেলে বিএনপির চেয়ারপারসনের গুলশান কার্যালয়ে সংবাদ সম্মেলনে এই আহ্বান জানান দলটির যুগ্ম মহাসচিব রুহুল কবির রিজভী।
গয়েশ্বর কারাগারে
দুই দফায় মোট পাঁচ দিনের রিমান্ড শেষে বিএনপির স্থায়ী কমিটির সদস্য গয়েশ্বর চন্দ্র রায়কে ঢাকা কেন্দ্রীয় কারাগারে পাঠানো হয়েছে।আজ দুপুরে মিন্টো রোডের ডিবি কার্যালয় থেকে তাঁকে কারাগারে পাঠানো হয়েছে বলে জানান ডিবির উপকমিশনার (ডিসি) কৃষ্ণপদ রায়।গত ২৬ ডিসেম্বর ভোর ছয়টার দিকে রাজধানীর সিদ্ধেশ্বরীর আয়েশা কমপ্লেক্সের একটি বাড়ি থেকে গয়েশ্বর চন্দ্র রায়কে আটক করে ডিবি পুলিশ।
জিয়াউদ্দিন বাবলু হাসপাতালে
জাতীয় পার্টির মহাসচিব জিয়াউদ্দিন আহমেদ বাবলু চট্টগ্রামের একটি বেসরকারি হাসপাতালের করোনারি কেয়ার ইউনিটে (সিসিইউ) চিকিৎসাধীন আছেন। আজ শনিবার বিকেলে চট্টগ্রামের রাউজানে গ্রামের বাড়িতে তিনি অসুস্থ হয়ে পড়েন। পরে তাঁকে নগরের সিএসসিঅার নামের ওই হাসপতালে ভর্তি করা হয়।
দাউদকান্দিতে বিদ্যুৎস্পৃষ্ঠ হয়ে কিশোর নিহত
কুমিল্লার দাউদকান্দিতে ব্যাডমিন্টন খেলতে গিয়ে বিদ্যুৎস্পৃষ্ঠ হয়ে জুনায়েদ (১৪) নামের এক কিশোর মারা গেছে। আহত হয়েছে তানজিদ (১৬) নামের আরেক জন। আজ শনিবার রাতে উপজেলার গৌরীপুর ইউনিয়নের দক্ষিণ পেন্নাই গ্রামে এ দুর্ঘটনা ঘটে। জুনায়েদ ওই গ্রামের নজরুল ইসলামের ছেলে।
ফতুল্লায় স্টিম বয়লার বিস্ফোরণে আহত ২০
নারায়ণগঞ্জ সদর উপজেলার ফতুল্লায় একটি রফতানিমুখী পোশাক কারখানায় স্টিম বয়লার বিস্ফোরণে কমপক্ষে ২০ জন আহত হয়েছেন। আজ শনিবার রাত পৌনে আটটার দিকে এ ঘটনা ঘটে। এ সময় কারখানাটি ছুটি ছিল।এ দুর্ঘটনায় গুরুতর আহত হয়েছেন কারখানার ফিনিশিং সুপারভাইজার জসিম উদ্দিন। তাঁকে নারায়ণগঞ্জ ৩০০ শয্যা হাসপাতালে ভর্তি করা হয়েছে। 
বছরের শুরুতেই নির্বাচনী উত্তাপ যুক্তরাজ্যে
আগামী ৭ মে অনুষ্ঠেয় সাধারণ নির্বাচনকে সামনে রেখে বছরের প্রথম কার্যদিবসেই নির্বাচনি প্রচারণা নিয়ে তুমুল বিতর্কে জড়িয়েছে যুক্তরাজ্যের প্রধান দুই রাজনৈতিক দল। ক্ষমতাসীন কনজারভেটিভ দলের প্রকাশ করা প্রথম নির্বাচনী পোস্টারে মিথ্যা তথ্য দেওয়া হয়েছে বলে অভিযোগ তুলেছে বিরোধী দল লেবার পার্টি। তবে পাল্টা যুক্তি দিয়ে নিজ অবস্থানে অনড় থেকেছে কনজারভেটিভ দল।
চোখজুড়ানো বর্ণাঢ্য এক আতশবাজি
নতুন বছরকে বরণ করতে প্রতিবছররের মতো ৩১ ডিসেম্বর রাত ১২টায় সিডনির বিখ্যাত হারবার সেতুর ওপর অনুষ্ঠিত হলো পৃথিবীর সবচেয়ে বড়, বর্ণাঢ্য, জমকালো আর ব্যয়বহুল আতশবাজি। মূল অনুষ্ঠান শুরু হয় সন্ধ্যা সাতটায় সিডনি বন্দর করপোরেশন আয়োজিত ফায়ার স্প্রে আর আকাশের মধ্যে জল বিস্ফোরণ ও হারবারে সুসজ্জিত জাহাজ থেকে আদিবাসী নৃত্যের মধ্যে দিয়ে৷
‘সাংবাদিক অশোক সেনের মতো গুণীদের বাঁচিয়ে রাখতে হবে’
বাংলাদেশের কমিউনিস্ট পার্টির যশোর জেলা শাখার সভাপতি আবুল হোসেন বলেছেন, যে জিতে যায়, সে সব নিয়ে যায়। রাজনৈতিক-সমাজিক সবখানেই এখন এমনই অবস্থা। খুব কম মানুষই আছেন জিতে সমাজকে কিছু দিয়ে যান। সাংবাদিক অশোক সেন এই কম সংখ্যক মানুষের মধ্যে ছিলেন। এ ধরনের গুণী মানুষদের বাঁচিয়ে রাখতে হবে।
সমাবেশের অনুমতি দেওয়া না-দেওয়া পুলিশের ব্যাপার : স্বরাষ্ট্র প্রতিমন্ত্রী
স্বরাষ্ট্র প্রতিমন্ত্রী আসাদুজ্জামান খান বলেছেন, ৫ জানুয়ারি বিএনপির সমাবেশের অনুমতি দেওয়া না-দেওয়া পুলিশের ব্যাপার। বিএনপিকে সমাবেশের অনুমতি দেবে কি না, পুলিশই বলতে পারবে।আজ শনিবার গাজীপুর সিটি করপোরেশনের টঙ্গী আঞ্চলিক অফিস প্রাঙ্গণে বিশ্ব ইজতেমার প্রস্তুতি সভায় প্রধান অতিথির বক্তব্য শেষে সাংবাদিকদের প্রশ্নের জবাবে আসাদুজ্জামান খান এ কথা বলেন।
ডেমরায় বিদ্যুৎস্পৃষ্ট হয়ে দুই শ্রমিকের মৃত্যু
রাজধানীর ডেমরায় বিদ্যুৎস্পৃষ্ট হয়ে দুজন নির্মাণশ্রমিকের মৃত্যু হয়েছে। আজ শনিবার বেলা তিনটার দিকে শান্তিবাগ শামসুল হক খান স্কুল অ্যান্ড কলেজ-সংলগ্ন একটি বাড়িতে এ ঘটনা ঘটে।নিহত শ্রমিক দুজন হলো মো. পারভেজ (১৭) ও আরিফ শেখ (১৬)। পারভেজের বাড়ি বরগুনার বেতাগী থানার তরখালী গ্রামে। আরিফের বাড়ি পিরোজপুরে।
প্রথম শ্রেণির শিক্ষার্থীকে ধর্ষণের অভিযোগে মামলা
পিরোজপুরের জিয়ানগর উপজেলায় প্রথম শ্রেণির এক শিক্ষার্থীকে ধর্ষণের অভিযোগে আজ শনিবার সন্ধ্যায় একটি মামলা হয়েছে। শিশুটির বাবা বাদী হয়ে এ মামলা করেন। মামলায় উপজেলার পাড়েরহাট ইউনিয়নের বজলু শিকদারকে আসামি করা হয়েছে।পিরোজপুর সদর হাসপাতালের চিকিৎসক ফারাহানা রহমান জানান, ধর্ষণের শিকার শিশুটির চিকিৎসা চলছে।
চ্যানেল আই সেরাকণ্ঠের চ্যাম্পিয়ন তারেক
সারা দেশ থেকে অংশ নিয়েছিল ৬৫ হাজার প্রতিযোগী। দীর্ঘ আট মাস পরিশ্রমের পর চূড়ান্ত লড়াইয়ে সাত প্রতিযোগী থেকে ফিজআপ–চ্যানেল আই সেরাকণ্ঠ পঞ্চম মৌসুমের চ্যাম্পিয়ন হয়েছেন নোয়াখালীর আবদুল আওয়াল চৌধুরী তারেক।কাতারের রাজধানী দোহার আল আরাবি স্টেডিয়ামে প্রায় ৪০ হাজার দর্শকের উপস্থিতিতে ২ জানুয়ারি শুক্রবার সন্ধ্যায় এক জমকালো অনুষ্ঠানে বিচারকদের রায়ে সেরার মুকুট জয় করেন তারেক। 
‘সময়মতো আসেন না চিকিৎসকেরা’
বঙ্গবন্ধু শেখ মুজিব মেডিকেল বিশ্ববিদ্যালয়ের উপাচার্য প্রাণ গোপাল দত্ত বলেছেন, তাঁর বিশ্ববিদ্যালয়ে চিকিৎসকদের একটি বড় অংশ সময়মতো হাসপাতালে আসে না। কর্মস্থলে দেরি করে আসাটা এখন রীতিতে পরিণত হয়েছে। জরুরি সেবা দেওয়ায় এ এক বিরাট প্রতিবন্ধকতা।বিএসএমএমইউর শহীদ মিলন হলে আজ শনিবার বাংলাদেশ সোসাইটি অব ইমার্জেন্সি মেডিসিনের ষষ্ঠ সম্মেলনে এ মন্তব্য করেন প্রাণ গোপাল দত্ত। 
নূর হোসেনের মামলা জেলা দায়রা জজ আদালত
বাংলাদেশের নারায়ণগঞ্জের সাত খুনের মামলার প্রধান আসামি নূর হোসেন ও তাঁর দুই সঙ্গীর বিরুদ্ধে অভিযোগ গঠনের জন্য এ-সংক্রান্ত মামলা জেলা ও দায়রা জজ আদালতে পাঠানো হয়েছে। আজ শনিবার উত্তর ২৪ পরগনা জেলার বারাসাতের মুখ্য বিচার বিভাগীয় হাকিমের আদালত এ নির্দেশ দেন।
বাংলাদেশি শিক্ষার্থীদের জন্য ভারত সরকারের বৃত্তি
২০১৫-১৬ শিক্ষাবর্ষে বাংলাদেশি শিক্ষার্থীদের জন্য বৃত্তির ঘোষণা দিয়েছে ভারত সরকারের ইন্ডিয়ান কাউন্সিল অব কালচারাল রিলেশন (আইসিসিআর)। স্নাতক, স্নাতকোত্তর ও পিএইচডি পর্যায়ে এ বৃত্তি দেওয়া হবে। বাংলাদেশ স্কলারশিপ, ইন্ডিয়া স্কলারশিপ এবং কমনওয়েলথ স্কলারশিপ—এই তিন ধরনের বৃত্তি দেওয়া হবে এবার। মেডিসিন ছাড়া অন্য সব বিষয়ে এসব বৃত্তি দেওয়া হবে।
কুষ্টিয়ায় আ.লীগ-বিএনপির পাল্টা কর্মসূচি
৫ জানুয়ারি বিএনপির সমাবেশকে কেন্দ্র করে কুষ্টিয়ায় বড় দুই দলের মধ্যে উত্তেজনা দেখা দিয়েছে। ওই দিন কুষ্টিয়া শহরের বেশির ভাগ জায়গায় আওয়ামী লীগ সভা-সমাবেশ ও সাংস্কৃতিক অনুষ্ঠানের আয়োজন করেছে। বিএনপিও পাল্টা কর্মসূচি দিয়েছে।জানতে চাইলে জেলা আওয়ামী লীগের সভাপতি সদর উদ্দীন খান প্রথম আলোকে, ‘বাংলাদেশের কোথাও বিএনপিকে কর্মসূচি পালন করতে দেওয়া উচিত না।
‘কখনো ডাস্টবিন ছাড়া ময়লা ফেলব না’
‘আমি শপথ করছি যে, জীবনে কখনো ডাস্টবিন ছাড়া অন্য কোথাও ময়লা ফেলব না, বিশেষ করে রাস্তা এবং খোলা জায়গায়। অন্যদেরও ময়লা না ফেলতে উৎসাহিত করব। আমি পরিচ্ছন্ন বাংলাদেশ গড়ার শপথ নিচ্ছি।’ এভাবেই বিশ্বসাহিত্য কেন্দ্রের প্রতিষ্ঠাতা অধ্যাপক আবদুল্লাহ আবু সায়ীদের সঙ্গে দেশকে পরিষ্কার করার শপথ নিলেন কয়েক শ তরুণ।আজ শনিবার রাজধানীর ওসমানী উদ্যানে আয়োজিত ‘দেশটাকে পরিষ্কার করি দিবস’ উপলক্ষে আয়োজিত ঢাকা অঞ্চলের জমায়েতে স্বেচ্ছাসেবকেরা এ শপথ নেন।
মনোবল ও আস্থা রক্ষার লড়াইয়ে আ. লীগ-বিএনপি
নিজ দলের নেতাকর্মীদের মনোবল বাড়ানো আর প্রতিপক্ষের মনোবলে চিড় ধরানোর লড়াইয়ে নেমেছে ক্ষমতাসীন আওয়ামী লীগ ও বিএনপি। পাশাপাশি দুই বড় দলেরই এখন লক্ষ্য সাধারণ মানুষের আস্থা অর্জন ও ধরে রাখা।৫ জানুয়ারি নিয়ে দুই দলের অনড় অবস্থানের এটাই কারণ বলে মনে করছেন আওয়ামী লীগ ও বিএনপির বিভিন্ন পর্যায়ের দায়িত্বশীল নেতারা। 
জামায়াতও বিক্ষোভ দেখাবে কাল
৫ জানুয়ারিকে ‘গণতন্ত্র হত্যা দিবস’ হিসেবে পালন করতে আগামীকাল সোমবার দেশের সব জেলা ও উপজেলায় বিক্ষোভ কর্মসূচির ঘোষণা দিয়েছে জামায়াত। তবে কখন এই কর্মসূচি পালন করা হবে তা সুনির্দিষ্ট করেনি দলটি।আজ রোববার সন্ধ্যায় গণমাধ্যমে পাঠানো এক বিজ্ঞপ্তিতে জামায়াতে ইসলামীর ভারপ্রাপ্ত সেক্রেটারী জেনারেল শফিকুর রহমান এ কর্মসূচি ঘোষণা করেন।
খালেদা চাওয়াতেই বাড়তি নিরাপত্তা: শেখ হাসিনা
বিএনপির চেয়ারপারসন খালেদা জিয়ার আবেদনের পরিপ্রেক্ষিতেই তাঁকে বাড়তি নিরাপত্তা দেওয়া হয়েছে বলে মন্তব্য করেছেন প্রধানমন্ত্রী শেখ হাসিনা। আজ রোববার সন্ধ্যায় প্রধানমন্ত্রীর সরকারি বাসভবন গণভবনে ছাত্রলীগের প্রতিষ্ঠাবার্ষিকী উপলক্ষে সংগঠনের নেতাকর্মীরা শেখ হাসিনার সঙ্গে সৌজন্য সাক্ষাত্ করতে এলে তিনি এ কথা বলেন।
গাবতলিতে কাল ১৪৪ ধারা
বগুড়ার গাবতলি উপজেলা সদর ও পৌর এলাকায় আগামীকাল সোমবার সকাল সাতটা থেকে অনির্দিষ্টকালের জন্য ১৪৪ ধারা জারি করা হয়েছে। আজ রোববার সন্ধ্যায় উপজেলা প্রশাসনের পক্ষ থেকে মাইকিং করে এলাকাবাসীকে ১৪৪ ধারা জারির কথা জানানো হয়।গাবতলি উপজেলা সদরে বিএনপি ও আওয়ামী লীগ কাল সোমবার সকাল ১০টায় একই স্থানে সমাবেশের ডাক দেয়।
ছাত্রদল-পুলিশের সংঘর্ষে পুলিশসহ আহত ২০,
ব্রাহ্মণবাড়িয়ায় ছাত্রদলের নেতা-কর্মী ও পুলিশের মধ্যে সংঘর্ষের ঘটনা ঘটেছে। এতে পুলিশসহ অন্তত ২০ জন আহত হয়েছে। আজ রোববার বিকেল পাঁচটার দিকে শহরের কালীবাড়ি মোড় এলাকায় এ সংঘর্ষ চলার সময় ২০জনকে আটক করা হয়।
মমতার ভাইপোর গালে দলীয় কর্মীর সপাটে চড়
তৃণমূলের যুব কংগ্রেসের সম্মেলনে প্রকাশ্য সমাবেশে বক্তব্য দেওয়ার সময় দলীয় কর্মীর হাতে সপাটে চড় খেলেন মুখ্যমন্ত্রী মমতা মমতা বন্দ্যোপাধ্যায়ের ভাইপো অভিষেক বন্দ্যোপাধ্যায়। তিনি তৃণমূল কংগ্রেসের সাংসদ ও যুব তৃণমূল কংগ্রেসের রাজ্য সভাপতি। পূর্ব মেদিনীপুরের চন্ডীপুরে যুব তৃণমূল কংগ্রেসের সম্মেলনে আজ রোববার এই ঘটনা ঘটে।
হবিগঞ্জে ছাত্রদল-পুলিশ সংঘর্ষ
হবিগঞ্জ শহরে ছাত্রদলের সঙ্গে পুলিশের সংঘর্ষে চার জন পুলিশসহ ১৫ আহত হয়েছেন। এ সময় পুলিশ ছাত্রদলের সাতজন নেতাকর্মীকে আটক করে। আজ রোববার দুপুরে শহরের তিনকোনা পুকুরপাড় এলাকায় এই ঘটনা ঘটে।প্রত্যক্ষদর্শী ও পুলিশ জানিয়েছে, শহরের মাস্টার কোয়াটার্স এলাকা থেকে ছাত্রদল একটি মিছিল বের করে। মিছিলটি তিনকোনা পুকুরপাড় এলাকায় আসলে পুলিশ বাধা দেয়।
পবিত্র ঈদে মিলাদুন্নবী পালিত
আজ রোববার ১২ রবিউল আউয়াল, পবিত্র ঈদে মিলাদুন্নবী (সা.)। দিবসটি পালন উপলক্ষে আজ রাজধানীতে পাড়া মহল্লা, ওলি-গলিতে মিছিল হচ্ছে। এছাড়া রাজধানীসহ সারা দেশে সরকারি-বেসরকারিভাবে ধর্মীয় ভাবগাম্ভীর্যের সঙ্গে বিভিন্ন ধরনের কমর্সূচিও পালন করা হচ্ছে।প্রায় এক হাজার ৪০০ বছর আগে এই দিনে আরবের মরুপ্রান্তরে মা আমেনার কোলে জন্ম নিয়েছিলেন বিশ্বনবী হজরত মুহাম্মদ (সা.)। আবার এই দিনেই তিনি পৃথিবী ছেড়ে চলে যান।মহামানব হজরত মুহাম্মদ (সা.) এসেছিলেন তৌহিদের মহান বাণী নিয়ে।
ইসলামবাগে বিস্ফোরণে কৃষক লীগ নেতা নিহত
পুরান ঢাকার ইসলামবাগে বিস্ফোরণে কৃষক লীগের ২৪ নম্বর ওয়ার্ডের যুগ্ম সাধারণ সম্পাদক ইদ্রিস রহমান নিহত হয়েছেন। চকবাজার থানার ইসলামবাগের ঈদ জামাত মাঠে একটি সালিশি বৈঠক চলাকালে এই বিস্ফোরণের ঘটনা ঘটে। তবে বৈঠকে উপস্থিত থাকা ওই এলাকার সংসদ সদস্য হাজী মো. সেলিম অক্ষত আছেন।
ঢাকা, ময়মনসিংহ ও গাজীপুরে গাড়িতে আগুন
রাজধানীর বায়তুল মোকাররম এলাকায় একটি বাসে ও মতিঝিলের এজিবি কলোনি এলাকায় একটি প্রাইভেটকারে আজ রোববার দুপুরে আগুন দিয়েছে দুর্বত্তরা।  ময়মনসিংহ শহরের মাসকান্দা এলাকায় আজ বেলা পৌনে তিনটার দিকে যাত্রীবাহী একটি বাসে আগুন দিয়েছে দুবৃর্ত্তরা। অন্যদিকে বিকেলে গাজীপুরে দুটি বাসে আগুন দেওয়ার ঘটনা ঘটে।
জুড়ীতে পুকুরে ডুবে শিশুর মৃত্যু
মৌলভীবাজারের জুড়ী উপজেলার সদর জায়ফরনগর ইউনিয়নের জাঙ্গিরাই গ্রামে পুকুরে ডুবে আশরাফুর রহমান (০৩) নামের এক শিশু মারা গেছে। গতকাল শনিবার সন্ধ্যায় পুকুরে শিশুটির লাশ ভেসে উঠে। পরে লাশটি উদ্ধার করা হয়। শিশুটির বাবা জাকির হোসেন উপজেলা সদরের একটি রেঁস্তোরার শ্রমিক।
শিল্পকলার অন্দর-বাহির প্রকাশে ‘চিত্রম’
সমকালীন শিল্পকলার অন্দর-বাহির তালাশের লক্ষ্য নিয়ে প্রকাশিত হচ্ছে শিল্পকলা বিষয়ক ওয়েবসাইট ও সাময়িকী চিত্রম। অনলাইনে বহুমাত্রিক প্রকাশের পাশাপাশি মুদ্রিত রূপেও বাংলাদেশসহ বিশ্বব্যাপী শিল্পচর্চার গতি-প্রকৃতি তুলে ধরতে চায় সাময়িকীটি। আজ সন্ধ্যায় রাজধানীর ঢাকা আর্ট সেন্টারে চিত্রম-এর আনুষ্ঠানিক প্রকাশ উদ্বোধন করবেন খ্যাতিমান চিত্রশিল্পী শাহাবুদ্দিন আহমেদ।
যে কোনো মূল্যে ‘গণতন্ত্র হত্যা দিবস’ পালনের আহ্বান বিএনপির
কাল সোমবার যে কোনো মূল্যে ‘গণতন্ত্র হত্যা দিবস’ পালনের মাধ্যমে ক্ষমতাসীনদের ‘স্বেচ্ছাচারিতার উপযুক্ত জবাব’ দেওয়ার আহ্বান জানিয়েছেন বিএনপির ভারপ্রাপ্ত মহাসচিব মির্জা ফখরুল ইসলাম আলমগীর।আজ রোববার দুপুরে গণমাধ্যমে পাঠানো এক বিবৃতিতে মির্জা ফখরুল এই আহ্বান জানান।
বিশ্বকাপ দলে সৌম্য, আরাফাত সানি
সাম্প্রতিক ফর্ম আর অভিজ্ঞতা—এই দুটি জিনিসই নির্বাচকেরা মাথায় রেখেছিলেন বাংলাদেশের বিশ্বকাপ দল ঘোষণার ক্ষেত্রে। সেদিক দিয়ে খুব বেশি চমক নেই দলটিতে। কিন্তু ইমরুল কায়েসের জায়গায় সৌম্য সরকারকে বেছে নেওয়া, কিংবা তাইজুলের পাশাপাশি অভিজ্ঞ আবদুর রাজ্জাকের জায়গায় আরাফাত সানিকে দলে নেওয়ার ব্যাপারটিকে যদি কেউ চমক বলতে চান, বলতে পারেন।
মৈত্রী এক্সপ্রেসের সংখ্যা বাড়ল
ঢাকা ও কলকাতার মধ্যে চলাচলকারী মৈত্রী এক্সপ্রেস এখন থেকে রোববার ও সোমবারও চলবে। আজ রোববার কলকাতা থেকে ঢাকার উদ্দেশে যাত্রার মধ্য দিয়ে এই রেল যোগাযোগের নতুন সেবা শুরু হলো। একইভাবে আগামীকাল ঢাকা থেকে কলকাতায় চলবে মৈত্রী এক্সপ্রেসের এই বাড়তি সেবা।২০০৮ সালে যাত্রা শুরুর পর মৈত্রী এক্সপ্রেস ট্রেনটি ঢাকার ক্যান্টমেন্ট এবং কলকাতার কলকাতা স্টেশন থেকে সপ্তাহে দুদিন করে চলতো।
শেরপুরে ত্রাস সৃষ্টির অভিযোগে এক ব্যবসায়ী কারাগারে
শেরপুরে ফাঁকা গুলি ছুড়ে জনমনে ত্রাস সৃষ্টির অভিযোগে মো. এহতেশামুল আক্তার চৌধুরী (৪০) নামের এক ব্যবসায়ীকে আজ রোববার কারাগারে পাঠিয়েছেন দ্রুত বিচার আদালত।গতকাল শনিবার রাতে ওই অভিযোগে তাঁকে গ্রেপ্তার করে গোয়েন্দা পুলিশ। তাঁর কাছ থেকে একটি শর্টগান, চারটি গুলি ও তাঁর ব্যবহৃত প্রাইভেট কারটি জব্দ করে পুলিশ।
এয়ার ইন্ডিয়ার বিমান ছিনতাইয়ের হুমকি
এয়ার ইন্ডিয়ার বিমান ছিনতাইয়ে টেলিফোন হুমকির পর ভারতের সব বিমান বন্দরে বাড়তি সতর্কতা জারি করা হয়েছে। শনিবার বিকেলে কলকাতার সেন্ট্রাল অ্যাভিনিউয়ে এয়ার ইন্ডিয়ার কেন্দ্রীয় অফিসে এই টেলিফোন হুমকি আসে। পুলিশ সূত্রে বলা হয়েছে, ২৫ বছর বয়সী এক যুবক  ল্যান্ডফোন থেকে এই হুমকি দিয়েছে।
জাতির উদ্দেশে প্রধানমন্ত্রীর ভাষণ কাল সন্ধ্যায়
আগামীকাল সন্ধ্যায় জাতির উদ্দেশে ভাষণ দেবেন প্রধানমন্ত্রী ও আওয়ামী লীগ সভানেত্রী শেখ হাসিনা। ‘গণতন্ত্রের বিজয় দিবস’ ও দশম জাতীয় সংসদ নির্বাচনের এক বছর পূর্তি উপলক্ষে শেখ হাসিনা এই ভাষণ দেবেন।প্রধানমন্ত্রীর সহকারী প্রেস সচিব আসিফ কবির প্রথম আলো অনলাইনকে এ কথা বলেন।
ব্রিটিশ পার্লামেন্টের সামনে বিএনপির বি‌ক্ষোভ
মাথায় কালো পতাকা বেঁধে ব্রিটিশ পার্লামেন্টের সামনে বি‌ক্ষোভ করেছে যুক্তরাজ্য বিএনপি। আজ সোমবার স্থানীয় সময় বেলা একটা থেকে বিকেল চারটা পর্যন্ত বিক্ষোভ অনুষ্ঠিত হয়।গত বছরের ৫ জানুয়ারি অনুষ্ঠিত নির্বাচনের দিনটি বিএনপি ‘গণতন্ত্র হত্যা দিবস’ ঘোষণা করে।দিবসটি উপল‌ক্ষে যুক্তরাজ্যে থাকা বিএনপির সিনিয়র ভাইস চেয়ারম্যান তারেক রহমান গতকাল রোববার লন্ডনের এক সভা থেকে দেশব্যাপী দুর্বার আন্দোলনের ডাক দেন।
সরানো হয়েছে ট্রাক
বিএনপির চেয়ারপারসন খালেদা জিয়ার গুলশান কার্যালয়ের সামনের সড়কে রাখা বালুভর্তি ট্রাকগুলো সরিয়ে নেওয়া হয়েছে। তবে কার্যালয়ের দুই পাশে দুটি পুলিশ ভ্যান দিয়ে সড়ক আটকে রাখা হয়েছে। কার্যালয়ের মূল ফটকে তালা থাকলেও ছোট ফটকটি খুলে দেওয়া হয়েছে।
চট্টগ্রামে কাল সকাল-সন্ধ্যা হরতাল
বিএনপির নেতা-কর্মীদের ধরপাকড়ের প্রতিবাদে কাল মঙ্গলবার চট্টগ্রামে সকাল-সন্ধ্যা হরতাল ডেকেছে বিএনপি। আজ সোমবার রাত ১০টার দিকে নগর বিএনপির সভাপতি আমীর খসরু মাহমুদ চৌধুরী এ ঘোষণা দেন। পরে তিনি মোবাইল ফোনেও প্রথম আলোকে বিষয়টি জানান।
শেষ হলো হজ মেলা
রাজধানীর বঙ্গবন্ধু আন্তর্জাতিক সম্মেলন কেন্দ্রে অনুষ্ঠিত চার দিনের হজ মেলা আজ সোমবার শেষ হয়েছে। হজ এজেন্সিস অ্যাসোসিয়েশন অব বাংলাদেশের (হাব) নেতারা জানিয়েছেন, শেষ দিন বাদ দিলে সার্বিকভাবে মেলা জমে উঠেছিল।২ জানুয়ারি এই মেলা শুরু হয়।আজ মেলা শেষে হাবের সভাপতি ইব্রাহিম বাহার প্রথম আলোকে বলেন, ‘২০১৪ সালের হজ ব্যবস্থাপনা শেষ হওয়ার সঙ্গে সঙ্গে ২০১৫ সালের হজ প্রক্রিয়া শুরু হয়েছে।
সেনাবাহিনী দেশের অখণ্ডতা রক্ষায় সক্ষম : রাষ্ট্রপতি
বাংলাদেশ সেনাবাহিনীর পেশাগত দক্ষতা উন্নয়নে তাদের অব্যাহত প্রচেষ্টার প্রশংসা করে রাষ্ট্রপতি আবদুল হামিদ বলেছেন, যেকোনো অশুভ শক্তিকে দৃঢ়তার সঙ্গে প্রতিহত করে দেশের অখণ্ডতা রক্ষায় সেনাবাহিনী পুরোপুরি সক্ষম আজ বগুড়ার নন্দীদীঘিতে বাংলাদেশ সেনাবাহিনীর ১১ পদাতিক ডিভিশনের শীতকালীন মহড়ার অংশ হিসেবে আয়োজিত এক দরবারে বক্তৃতায় রাষ্ট্রপতি বলেন, ‘ক্রমাগত উন্নয়নের মাধ্যমে বাংলাদেশ সেনাবাহিনী এখন একটি সময়োচিত, সুশৃঙ্খল এবং আধুনিক বাহিনীতে পরিণত হয়েছে।
নৌ–রেল–সড়কে অনির্দিষ্টকাল অবরোধ: বিএনপি
বিএনপির চেয়ারপারসন খালেদা জিয়া পরবর্তী ঘোষণা না দেওয়া পর্যন্ত সারা দেশে নৌ, রেল ও সড়কপথ অবরোধের ডাক দিয়েছেন। খালেদা জিয়ার বরাত দিয়ে দলের যুগ্ম মহাসচিব রুহুল কবির রিজভী এ কথা নিশ্চিত করেছেন বলে খুদে বার্তা পাঠিয়ে গণমাধ্যমকে জানিয়েছেন স্বেচ্ছাসেবক দলের যুগ্ম সম্পাদক আমিনুল ইসলাম।
কালও রাজধানীর ১৬ পয়েন্টে থাকবে আ. লীগ
বিএনপি ঘোষিত অবরোধ কর্মসূচী প্রতিরোধে রাজপথে থাকবে ক্ষতাসীন আওয়ামী লীগ। আজ সোমবার রাতে দলটির দপ্তর সম্পাদক আব্দুস সোবহান গোলাপের সই করা এক বিজ্ঞপ্তিতে এ কথা জানানো হয়।এতে বলা হয়, অবরোধ কর্মসূচি প্রতিরোধে রাজধানীর ১৬ পয়েন্টে দায়িত্ব পালনের জন্য দলের কেন্দ্রীয় ১৬ জন নেতা ও সাংসদদের সমন্বয়ে ১৬ টি কমিটি গঠন করা হয়েছে।
পুলিশ–বিএনপি সংঘর্ষে নিহত ১, রাজশাহীতে কাল হরতাল
রাজশাহীতে বিএনপির কর্মসূচিতে বাধা দেওয়া ও পুঠিয়া উপজেলার বানেশ্বরে পুলিশের গুলিতে একজন কর্মী নিহত হওয়ার প্রতিবাদে কাল মঙ্গলবার জেলায় সকাল-সন্ধ্যা হরতাল ডেকেছে বিএনপি।আজ সোমবার সন্ধ্যায় রাজশাহী জেলা বিএনপির দপ্তর সম্পাদক গোলাম মোস্তফা মামুনের পাঠানো এক বিবৃতিতে এই হরতালের ডাক দেওয়া হয়।
মাঠে থাকবে আ.লীগ: ওবায়দুল কাদের
বিএনপির চেয়ারপারসন খালেদা জিয়ার ডাকা ‘অবরোধ’ ঠেকাতে আওয়ামী লীগ মাঠে থাকবে বলে জানিয়েছেন আওয়ামী লীগের সভাপতিমণ্ডলীর সদস্য ওবায়দুল কাদের। আজ সোমবার রাতে আওয়ামী লীগ সভানেত্রীর ধানমন্ডির কার্যালয়ে এক সংবাদ সম্মেলনে ওবায়দুল কাদের এ কথা জানান।
ঢাকায় আসছেন মমতা
আন্তর্জাতিক মাতৃভাষা দিবস উপলক্ষে আগামী ১৯ ফেব্রুয়ারি বাংলাদেশে আসছেন পশ্চিবঙ্গের মুখ্যমন্ত্রী মমতা বন্দ্যোপাধ্যায়। দিবসটি উপলক্ষে আয়োজিত অনুষ্ঠানে যোগ দিতে বাংলাদেশের প্রধানমন্ত্রী শেখ হাসিনা তাঁকে স্বাগত জানিয়েছেন। আজ সোমবার বিকেলে শেখ হাসিনার আমন্ত্রণপত্র মমতার হাতে তুলে দেন কলকাতায় নিযুক্ত বাংলাদেশের উপহাইকমিশনার জকি আহাদ।
বিএনপির রাজনৈতিক ভুলের খেসারত জনগণ কেন দেবে: প্রধানমন্ত্রী
বিএনপির নির্বাচনে অংশ না নেওয়াটা একটি রাজনৈতিক ভুল সিদ্ধান্ত ছিল বলে মনে করেন প্রধানমন্ত্রী শেখ হাসিনা। তাদের এই রাজনৈতিক ভুলের খেসারত কেন জনগণকে দিতে হবে বলে প্রশ্ন তুলেছেন তিনি। আজ সোমবার সন্ধ্যায় জাতির উদ্দেশে দেওয়া ভাষণে এ প্রশ্ন তোলেন প্রধানমন্ত্রী। নাশকতা, মানুষ হত্যা, বোমা-গ্রেনেড হামলা, অগ্নিসংযোগ, জানমালের ক্ষতি করা বন্ধ করতে বিএনপি নেত্রীর প্রতি আহ্বান জানান তিনি।
ছয় ঘণ্টা ঘুমিয়ে ১৮ ঘণ্টা জনগণের কথা ভাবুন
মহিলা ও শিশুবিষয়ক প্রতিমন্ত্রী মেহের আফরোজ চুমকি খালেদা জিয়াকে উদ্দেশ করে বলেছেন, ‘যে নেত্রী ১৮ ঘণ্টা ঘুমিয়ে কাটান তিনি জনগণকে কী উপহার দিতে পারবেন? ছয় ঘণ্টা ঘুমিয়ে ১৮ ঘণ্টা জনগণের কথা ভাবুন। তাহলে জনগণ আপনার কথায় মাঠে নামবে।’আজ সোমবার গণতন্ত্রের বিজয় দিবস উপল‌ক্ষে গাজীপুরের কালীগঞ্জ উপজেলা আওয়ামী লীগ আয়োজিত এক সমাবেশে প্রতিমন্ত্রী এ কথা বলেন।
৪৫৯ আসনের ট্রেনে একমাত্র যাত্রী রিনা আক্তার !
৪৫৯ আসনের মৈত্রী এক্সপ্রেস ট্রেন আজ মাত্র একজন যাত্রী নিয়ে ঢাকা থেকে কলকাতায় গেছে। মৈত্রী এক্সপ্রেসের বাড়তি ট্রিপটি আজই চালু করা হয়। ইডেন বিশ্ববিদ্যালয় কলেজের ছাত্রী রিনা আক্তার আজ এ ট্রেনের একমাত্র যাত্রী ছিলেন।রেলমন্ত্রী মো. মুজিবুল হক আজ সোমবার সকাল সাতটায় ঢাকা ক্যান্টনমেন্ট স্টেশনে ট্রেনটির আনুষ্ঠানিক উদ্বোধন করেন।
বেঁচে আছেন রিকি মার্টিন
সম্প্রতি ইউটিউবে প্রখ্যাত পপ গায়ক রিকি মার্টিনের মৃত্যুর গুজব ছড়িয়ে পড়ে। এর পরিপ্রেক্ষিতে ইন্সটাগ্রামে নিজের ছবি প্রকাশ করে গুজবটি উড়িয়ে দেন তিনি।সম্প্রতি ইউটিউবে প্রকাশিত একটি ভিভিওতে দাবি করা হয়, নতুন বছরের প্রথম দিনে সড়ক দুর্ঘটনায় নিহত হয়েছেন রিকি মার্টিন। এ জন্য নিজের বেঁচে থাকার বিষয়টি নিশ্চিত করতে রিকি তাঁর ইন্সটাগ্রাম অ্যাকাউন্টে দুটি ছবি পোস্ট করেন।
নৌবাহিনীর বহরে যুক্ত হচ্ছে আরও ১১ যুদ্ধজাহাজ
দুই বছরের মধ্যে বাংলাদেশ নৌবাহিনীর বহরে আরও ১১টি যুদ্ধজাহাজ যুক্ত হচ্ছে। এর মধ্যে চারটি চীন ও একটি যুক্তরাষ্ট্র থেকে কেনা হচ্ছে। বাকি ছয়টি খুলনা শিপইয়ার্ডে নির্মাণাধীন।এ ছাড়া নৌবাহিনী সরকারের কাছে জলসীমায় দুর্ঘটনাকবলিত জাহাজ, উড়োজাহাজ ইত্যাদির উদ্ধারকাজে ব্যবহারের জন্য একটি রেসকিউ অ্যান্ড স্যালভেজ শিপ কেনার প্রস্তাব করেছে।
 উত্তরায় বাসের ধাক্কায় নিহত ৩
রাজধানীর উত্তরা পশ্চিম থানা এলাকায় গতকাল মঙ্গলবার সন্ধ্যায় মিনিবাসের ধাক্কায় সিএনজিচালিত অটোরিকশার চালক ও দুই যাত্রী নিহত হয়েছেন। নিহত তিনজন হলেন চালক নজরুল ইসলাম (৩৫), যাত্রী প্রদীপ কুমার মজুমদার (৪০) ও এম এম হোসেন উদ্দিন ওরফে সবুজ (৩৯)। পুলিশ জানায়, সন্ধ্যা সাতটার দিকে উত্তরা হাউস বিল্ডিংয়ের সামনের সড়কে গাজীপুরগামী বিআরটিসির একটি বাস হঠাৎ দাঁড়িয়ে যায়। এতে বাসটির পেছনে থাকা অটোরিকশাকেও থামতে হয়।
রাতে বাস-ট্রাকে আগুন
বিএনপির ডাকা লাগাতার ধর্মঘট চলাকালে আজ মঙ্গলবার রাতে ফরিদপুরে বাসে ও বগুড়ায় ট্রাকে আগুন দিয়েছে দুর্বৃত্তরা। তবে এতে হতাহতের কোনো ঘটনা ঘটেনি।ফরিদপুর শহরের ঝিলটুলী এলাকার জেলা শিল্পকলা একাডেমির সামনে রাখা একটি বাসে আগুন ধরিয়ে দেয় দুর্বৃত্তরা।
পুলিশ সুপারের বিরুদ্ধে তদন্ত কমিটি গঠন
নরসিংদীর সাবেক পুলিশ সুপার শেখ রফিকুল ইসলামের বিরুদ্ধে সরকারি কাজে বাধা দেওয়া ও অসহযোগিতার অভিযোগ এনে বিষয়টি তদন্তে আজ বুধবার একটি কমিটি গঠন করেছে স্বরাষ্ট্র মন্ত্রণালয়। স্বরাষ্ট্র মন্ত্রণালয়ের যুগ্ম সচিব স্মৃতি রানী ঘরামীকে প্রধান করে এ কমিটি গঠন করা হয়।
পাটগ্রামে তিনটি বোমা মেশিন ধ্বংস
লালনিরহাটের পাটগ্রামে গত মঙ্গলবার ভ্রাম্যমাণ আদালতের অভিযানে অবৈধভাবে পাথর তোলার তিনটি বোমা মেশিন ধ্বংস করা হয়েছে। অভিযানের সময় পাথর উত্তোলন ব্যবসার সঙ্গে জড়িত থাকার অভিযোগে বুড়িমারীতে মতিয়ার রহমান (৪০) নামের একজনকে আটক করা হয়। পরে আদালত তাঁকে সাত দিনের কারাদণ্ড দেন।
পঙ্কজের সঙ্গে নৈশভোজে এরশাদ-ইনু-তারেক সিদ্দিকী
ভারতীয় হাইকমিশনার পঙ্কজ সরনের বাসায় আজ বৃহস্পতিবার রাতে এক নৈশভোজে অংশ নিয়েছেন সরকারের মন্ত্রী, প্রধানমন্ত্রীর উপদেষ্টা।তথ্যমন্ত্রী হাসানুল হক ইনু, প্রধানমন্ত্রীর নিরাপত্তাবিষয়ক উপদেষ্টা তারেক   অাহমেদ সিদ্দিক, প্রধানমন্ত্রীর বিশেষ দূত জাতীয় পার্টির চেয়ারপারসন এইচ এম এরশাদ, জাপা নেতা সাবেক মন্ত্রী জিএম কাদের প্রমুখ নৈশভোজে অংশ নেন।
বিএনপি নেতাদের সঙ্গে কূটনীতিকদের বৈঠক শেষ
ঢাকায় নিযুক্ত কয়েকটি দেশের কূটনীতিকেরা সঙ্গে বিএনপি নেতাদের বৈঠক শেষ হয়েছে। দলটির স্থায়ী কমিটির সদস্য আব্দুল মঈন খানের বাসায় আজ বৃহস্পতিবার সন্ধ্যা সাড়ে সাতটার দিকে এ বৈঠক শুরু হয়। রাত সাড়ে নয়টা পরে বৈঠক শেষ হয়। দেশের বর্তমান অবস্থায় বিএনপির রাজনৈতিক অবস্থান জানতে এ বৈঠক হয়েছে বলে একটি সূত্রে জানিয়েছে।
মঈন খানের সঙ্গে বৈঠকে বসেছেন কূটনীতিকেরা
ঢাকায় নিযুক্ত কয়েকটি দেশের কূটনীতিকেরা বিএনপির স্থায়ী কমিটির সদস্য আব্দুল মঈন খানের বাসায় বৈঠকে বসেছেন। আজ বৃহস্পতিবার সন্ধ্যা সাড়ে সাতটা থেকে তাঁরা মঈন খানের গুলশানের বাসায় বৈঠকে বসেন। দেশের বর্তমান অবস্থায় বিএনপির রাজনৈতিক অবস্থান জানতে বৈঠক হচ্ছে বলে বৈঠকের একটি সূত্র জানিয়েছে।
সরকার সন্ত্রাসীদের দিয়ে হামলা চালাচ্ছে
গুলশানে নিজ কার্যালয়ে অবরুদ্ধ বিএনপির চেয়ারপারসন খালেদা জিয়া বলেছেন, আন্দোলনকে ভিন্ন খাতে প্রবাহিত করতে সরকার সন্ত্রাসীদের দিয়ে বিএনপির জ্যেষ্ঠ নেতাদের ওপর হামলা করছে। এতে বিভ্রান্ত হওয়ার সুযোগ নেই।আজ বৃহস্পতিবার সন্ধ্যা সাড়ে ছয়টার দিকে ডক্টরস অ্যাসোসিয়েশন অব বাংলাদেশের (ড্যাব) সভাপতি এ কে এম আজিজুল ইসলামের নেতৃত্বে একটি প্রতিনিধিদল বিএনপি চেয়ারপারসনের সঙ্গে দেখা করতে যায়।
চলমান পরিস্থিতির নিন্দা জানালেন সংস্কৃতিকর্মীরা
দেশে চলমান নৈরাজ্যকর পরিস্থিতি ও সহিংসতার বিরুদ্ধে সংস্কৃতিকর্মীরা প্রতিবাদ ও তীব্র নিন্দা জানিয়েছেন। আজ বৃহস্পতিবার বিকেলে বাংলাদেশ শিল্পকলা একাডেমী প্রাঙ্গণে বাংলাদেশ গ্রুপ থিয়েটার ফেডারেশন এক সমাবেশের আয়োজন করে। সেখানে সংস্কৃতিকর্মীরা এ নিন্দা জানান।
১৪ কেজি সোনা পাচারেও জড়িত বিমানকর্মীরা!
শাহজালাল আন্তর্জাতিক বিমানবন্দরে আটক ১৪ কেজি সোনা পাচারের সঙ্গেও বিমানের দুই কর্মচারী জড়িত থাকার প্রমাণ পেয়েছেন শুল্ক গোয়েন্দারা। তাঁদের দাবি, বিমানের প্রকৌশল বিভাগের মেকানিক এমরানুল ইসলাম ও ওসমান গনি এ কাজে জড়িত। আজ বৃহস্পতিবার বিকেলে এই দুজনকে আসামি করে বিমানবন্দর থানায় মামলা করেছেন সহকারী রাজস্ব কর্মকর্তা আবুল হোসেন।
ঔষধ প্রশাসনে অধিদপ্তরে ঘুষ লেনদেন ১৫ লাখ পর্যন্ত
নতুন প্রতিষ্ঠানের ছাড়পত্র দেওয়া থেকে শুরু করে ওষুধের ছাড়পত্র নবায়ন করা পর্যন্ত ১৩টি খাতে ঔষধ প্রশাসন অধিদপ্তরের কর্মকর্তা-কর্মচারীরা ৫০০ টাকা থেকে ১৫ লাখ টাকা পর্যন্ত ঘুষ নেন। ট্রান্সপারেন্সি ইন্টারন্যাশনাল বাংলাদেশ (টিআইবি) আজ বৃহস্পতিবার এক প্রতিবেদনে এ তথ্য প্রকাশ করেছে। 
বঙ্গবন্ধু স্যাটেলাইটের কক্ষপথ কিনল বাংলাদেশ
দেশের প্রথম কৃত্রিম উপগ্রহ ‘বঙ্গবন্ধু-১’ উৎক্ষেপণের কাজ আরও এক ধাপ এগিয়ে গেল। রাশিয়ার উপগ্রহ কোম্পানি ইন্টারস্পুটনিকের কাছ থেকে কক্ষপথ (অরবিটাল স্লট) কেনার আনুষ্ঠানিক চুক্তি হয়েছে। ২০১৭ সালের ডিসেম্বরেই এই স্যাটেলাইট উৎক্ষেপণের পরিকল্পনা করা হয়েছে। মহাকাশের ১১৯ দশমিক ১ পূর্ব দ্রাঘিমায় ২ কোটি ৮০ লাখ মার্কিন ডলারের সমপরিমাণ প্রায় ২১৯ কোটি টাকায় কেনা হয়েছে এ স্লট।
স্যুটকেসের কভারের ভেতরে ৮০ লাখ রুপি
হজরত শাহজালাল বিমানবন্দরে ৮০ লাখ ভারতীয় রুপি কাতার থেকে পাচার করে আনার অভিযোগে আজ বৃহস্পতিবার এক পাকিস্তানিকে আটক করেছে শুল্ক কর্তৃপক্ষ। তাঁর নাম ইমরান মাহমুদ (২৯)। রুপিগুলো স্যুটকেসের কভারের ভেতর লুকানো ছিল। আটক রুপি বাংলাদেশের মুদ্রায় এক কোটি ৬৫ লাখ টাকার সমপরিমাণ।
সহিংসতা থামাতে আহ্বান জাতিসংঘ মানবাধিকার কমিশনের
বাংলাদেশে যে সহিংসতা চলছে সে ব্যপারে উদ্বেগ প্রকাশ করে সংঘাত থামানোর আহ্বান জানিয়েছে জাতিসংঘের মানবাধিকার কমিশন।আজ শুক্রবার সুইজারল্যান্ডের জেনেভায় জাতিসংঘের মানবাধিকার কমিশনের মুখপাত্র রাবিনা সামদ্মানি এ আহ্বান জানান। তিনি বলেন, ‘বাংলাদেশের বড় দুই রাজনৈতিক দল শান্তিপূর্ণভাবে তাদের বিরোধ মেটাতে ব্যর্থ হওয়ার পর সহিংসতা বাড়ছে। 
সহিংসতা থামাতে আহ্বান জাতিসংঘ মানবাধিকার কমিশনের



























































































